# ПЕРЕЛІК ТЕРМІНІВ ТА УМОВНИХ ПОЗНАЧЕНЬ

#### 1. Терміни, що стосуються функціонування компонентів СЕВДЕІР

<dl>
    <dt>Апаратний токен</dt>
    <dd>Захищений носій особистих ключів, який містить особисті ключі, необхідні для функціонування криптографічних функцій шлюзу безпечного обміну</dd>

    <dt>АЦСК</dt>
    <dd>Акредитований центр сертифікації ключів - технічний комплекс кваліфікованих надавачів електронних довірчих послуг, що виконує операції з підтримки кваліфікованих сертифікатів</dd>

    <dt>ДЕІР</dt>
    <dd>Державний електронний інформаційний ресурс</dd>

    <dt>Каталог вебсервісів</dt>
    <dd>Програмний комплекс, який забезпечує накопичення, облік та надання інформації про опубліковані у Учасників інтерфейси прикладного програмування (вебсервіси) до (державних) електронних інформаційних ресурсів</dd>

    <dt>ПЗ</dt>
    <dd>Програмне забезпечення</dd>

    <dt>СЕВДЕІР</dt>
    <dd>Система електронної взаємодії державних електронних інформаційних ресурсів</dd>

    <dt>Сервер безпеки</dt>
    <dd>Шлюз безпечного обміну, сервер, на який встановлено програмне забезпечення UXP Security Server</dd>

    <dt>СКБД</dt>
    <dd>Сервер керування базами даних</dd>

    <dt>Токен безпеки</dt>
    <dd>Сутність у програмному забезпеченні UXP Security Server, що репрезентує сховище особистих ключів. Може бути як програмним, так і апаратним</dd>

    <dt>Утиліта публікування відомостей у Каталозі вебсервісів</dt>
    <dd>Програмний засіб, який дозволяє Учаснику вносити додаткову інформацію про власні підсистеми та вебсервіси до Каталогу вебсервісів</dd>

    <dt>UXP</dt>
    <dd>Unified eXchange Platform - програмна платформа, на базі якого побудована система електронної взаємодії державних електронних інформаційних ресурсів</dd>
</dl>

#### 2. Терміни, що описують суб'єктів СЕВДЕІР

<dl>
    <dt>Адміністратор СЕВДЕІР</dt>
    <dd>Державне підприємство «Державний центр інформаційних ресурсів України» (визначено постановою від 8 вересня 2016 р. № 606 «Деякі питання електронної взаємодії державних електронних інформаційних ресурсів»)</dd>

    <dt>Держатель СЕВДЕІР</dt>
    <dd>Державне агентство з питань електронного урядування України (визначено постановою від 8 вересня 2016 р. № 606 «Деякі питання електронної взаємодії державних електронних інформаційних ресурсів»)</dd>

    <dt>Отримувач</dt>
    <dd>Суб’єкт владних повноважень, що має доступ до веб-сервісу іншого суб’єкту владних повноважень та має право на роботу із інформацією ДЕІР Постачальника під час надання адміністративних послуг і здійснення інших повноважень відповідно до покладених на нього завдань</dd>

    <dt>Постачальник</dt>
    <dd>Суб’єкт владних повноважень, що є держателем (розпорядником) ДЕІР й надає певний веб-сервіс для роботи із інформацією ДЕІР іншим суб’єктам владних повноважень</dd>

    <dt>Учасник</dt>
    <dd>Юридична особа, яка є власником/держателем/розпорядником ДЕІР (інформаційної системи) Постачальника/Отримувача та зареєстрована у СЕВДЕІР</dd>
</dl>

#### 3. Терміни, що описують ролі користувачів у компонентах Учасника СЕВДЕІР

<dl>
    <dt>Системний адміністратор</dt>
    <dd>Користувач операційної системи компонента Учасника СЕВДЕІР, який має право на виконання команд з керування станом операційної системи та прикладного програмного забезпечення компонента.
        Роль існує на всіх типах компонентів.
    </dd>

    <dt>Адміністратор безпеки</dt>
    <dd>Користувач операційної системи компонента Учасника СЕВДЕІР, який має право на керування станом безпеки компонента.
        Роль існує на всіх типах компонентів.
    </dd>

    <dt>Адміністратор локальних компонентів</dt>
    <dd>Користувач операційної системи компонента «Робоча станція адміністратора», який має право на адміністрування інших компонентів Учасника СЕВДЕІР.
        Роль існує тільки на робочій станції адміністратора.
    </dd>

    <dt>Адміністратор веб-сервісів</dt>
    <dd>Користувач операційної системи компонента «Шлюз безпечного обміну» Учасника СЕВДЕІР, який не має права на інтерактивний вхід до командного інтерфейсу операційної системи компонента. Цей користувач має право на адміністрування прикладного програмного забезпечення шлюзу безпечного обміну через відповідний веб-інтерфейс.
        Роль існує тільки на шлюзі безпечного обміну.
    </dd>
</dl>